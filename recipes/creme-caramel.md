---
title: Crème Caramel
description: Klassisk fransk dessert. Låt dem svalna minst en natt i kylskåp, först då som smakerna sätter sig.
totalTime: 1 timme
servings: 6
tags:
  - dessert
---

## Ingredienser


**Karamel**
- 2 dl strösocker
- 3/4 dl vatten

**Crème**
- 6 dl mjölk (ev 5 dl mjölk & 1 dl grädde)
- 5 ägg
- 1 dl strösocker
- 1 vaniljstång

## Instruktioner

1. Värm ugnen till 150 grader.
2. Blanda socker och vatten i en tjockbottnad kastrull och sjud på medelvärme tills lagen blir karamellfärgad. Häll sockerlagen i sex ugnsfasta portionsformar.
3. Häll mjölken i en tjockbottnad kastrull. Dela vaniljstången på längden och skrapa ner fröna i kastrullen. Lägg även i vaniljstången, Koka upp mjölken och låt den sjuda på svag värme i ca 10 minuter.
4. Vispa ägg och socker.
5. Plocka upp vaniljstången ur mjölken och häll långsamt ner mjölken i äggsmeten under kraftig vispning. Sila blandningen och häll upp i formarna.
6. Ställ formarna i en långpanna i ugnen och fyll försiktigt pannan med kokande vatten. Vattnet ska nå minst halvvägs upp på formarnas sidor. Grädda i ca 45 minuter eller tills krämen har stelnat. Ta upp formarna ur vattenbadet och låt svalna.
7. Lossa puddingarna med en kniv genom att försiktigt skära längs kanten. Stjälp upp på assietter och servera.
