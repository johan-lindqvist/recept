---
title: Laxcheesecake
description: Precis lika läcker som överraskande är den här tårtan. Under det gröna örtgeléet döljer sig en laxfyllning med pepparrot på en kavringsbotten. Kan göras helt klar dagen innan.
totalTime: 3 timmar
servings: 10
tags:
  - förrätt
---

## Ingredienser

- %Botten
- 200 g kavring
- 
75 g smör
- %Fyllning
- 
4 st gelatinblad
- 
200 g kallrökt lax
- 
1 burk(ar) kesella, (250 g)
- 
3 dl gräddfil
- 
100 g löjrom, sikrom eller ofärgad stenbitsrom
- 
2 - 3 msk pepparrot, riven
- 
½ tsk salt
- 
1 krm vitpeppar, nymald
- %Örtgelé
- 
2 st gelantinblad
- 
2 dl grovhackad persilja
- 2 dl vatten
- 
3 krm salt
- 

## Instruktioner

1. Kör kavringen till smulor i matberedare. Smält smöret och häll det över. Kör samman. Kläm fast ett bakplatspapper i en form med löstagbar kant ca 24 cm i diameter och tryck ut smulmassan. Ställ kallt.
2. Lägg gelatinbladen i kallt vatten.
3. Skär laxen i små tärningar.
4. Blanda kesella, gräddfil, lax och rom. Smaksätt med pepparrot, salt och peppar.
5. Krama ur 4 gelatinblad och smält dem på svag värme i en liten kastrull. Låt svalna något. Blanda ned en del av kesellablandningen i gelatinet. Rör sedan ned detta i resten av kesellablandningen. Häll fyllningen i formen, plana till ytan så gott det går. Ställ kallt.
6. Gör geléet när fyllningen stelnat efter några timmar. Blötlägg bladen. Kör persiljan i matberedare eller mixer tillsammans med vatten och salt. Sila blandningen först genom en sil och sedan genom kaffefilter.
7. Krama ur gelatinbladen och lägg dem med den gröna vätskan i en kastrull. Värm till gelatinbladen löst sig. Låt svalna. Skeda ett tunt lager över fyllningen. Ställ formen plant i kylskåpet.
