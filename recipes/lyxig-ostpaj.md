---
title: Lyxig Ostpaj
description: Varför bara välja en sorts ost när man kan välja tre? I denna smakrika ostpaj förenas gruyère eller cheddar, ädelost och parmesan till en sagolik enhet. Toppen på buffén!
totalTime: 1 timme
servings: 20
tags:
  - middag
---

## Ingredienser

- 300 g smör
- 7 dl vetemjöl
- 2 ägg

**Fyllning**
- 300 g lagrad ost (tex gruyère eller cheddar)
- 200 g parmesanost
- 300 g ädelost
- 4 dl crème fraîche
- 8 ägg
- 4 dl vispgrädde
- 1½ tsk salt
- 2 krm peppar

## Instruktioner

1. Skär smöret i bitar. Mixa smör och mjöl till en smulig massa i matberedare.
2. Tillsätt äggen och mixa snabbt ihop till en deg. (Eller nyp ihop smör och mjöl för hand. Tillsätt äggen och blanda snabbt ihop degen.)
3. Lägg degen i plastfolie och låt vila ca 20 minuter i kylen.
4. Sätt ugnen på 225°C.
5. Fyllning: Riv den lagrade osten och parmesanen grovt. Smula ädelosten/gorgonzolan.
6. Tryck ut degen i en långpanna, ca 30 x 40 cm (för 20 port). Låt pajdegen gå upp lite på kanten. Nagga pajskalet med en gaffel. Förgrädda 10 minuter mitt i ugnen.
7. Vispa ihop crème fraiche och ägg i en bunke. Rör i grädden. Krydda med salt och peppar.
8. Fördela all ost i pajskalet. Häll över äggblandningen.
9. Grädda i nedre delen av ugnen ca 20 minuter, tills fyllningen har stannat och fått fin färg. Låt svalna helt. Skär i portionsbitar, ca 5 x 5 cm. Förvara i frysen.
10. Tidigt på festdagen: Ta fram pajerna och låt tina i rumsvärme. Gör eventuellt en Tomatkompott att servera till ostpajerna.
11. Minuter före servering: Värm pajerna ca 10 minuter i ugnen på 150°C.
