---
title: Krämig getostlasagne
description: Perfekt till lamm eller rådjur
totalTime: 2 timmar
servings: 4
tags:
  - middag
---

## Ingredienser

- 4 dl mjölk
- 2,5 dl vispgrädde
- 4 msk idealmjöl
- 300 g getost, typ chèvre
- 0,5 tsk salt
- 1 liten gul lök
- 1 vitlöksklyfta
- 2 msk smör
- 200 g färsk spenat
- 100 g soltorkade tomater i olja
- 2 krm salt
- 1 krm nymald svartpeppar
- 250 g färska lasagneplattor

## Instruktioner

1. Sätt ugnen på 225 grader. Koka upp mjölk och grädde i en kastrull. Tillsätt idealmjöl under vispning. När såsen har tjocknat tillsätts getosten i bitar. Rör tills osten smält. Smaka av med salt och ställ åt sidan.
2. Hacka lök och vitlök och fräs mjuk i smör i en stekpanna. Tillsätt spenat och grovstrimlade tomatbitar. Fräs en kort stund tills spenaten mjuknat något. Salta och peppra, ställ åt sidan.
3. Smörj en ugnssäker form (gärna 18x27 cm). Bred ut lite sås i botten. Lägg en lasagneplatta över, häll på sås, lasagneplatta, fördela hälften av spenatblandningen över och häll på några skedar sås, lasagneplattor, resten av spenaten, lite sås och slutligen lasagneplattor och resten av såsen överst. Riv getost över och gratinera i mitten av ugnen i ca 20 minuter.
